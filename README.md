Projekti1 oli kouluprojekti, jossa olin osana kolmen hengen tiimiä. Tehtävänä oli toteuttaa kuvitteelliselle sairaalalle työvuorojen-hallinta sovellus.
Sovellus toteutettiin C#-ohjelmointikielellä, koska projektia edeltävät opinnot olivat keskittyneet sen opiskeluun, projektissa pääsimme testaamaan ja soveltamaan siis jo opittua.

Projektin roolitus jaettiin siten, että jokainen ryhmän jäsen pääsi mahdollisimman monipuolisesti tekemään sovelluksen eri osioita eli kukaan ei yksin ollut vastuussa frontista tai backista.
Jokainen ryhmänjäsen toteutti 2 tarjouspyynnön asiakasvaatimusta kokonaisuudessaan eli käyttöliittymän sekä sen backend-toiminnallisuuden.

Vastuualueeni projektissa:

- Tietokannan luontilauseen tuottaminen sekä ylläpito.

- Työntekijöiden hallinta: käyttöliittymä sekä backend.

- Tulostettava vapaalista: käyttöliittymä sekä backend.

- Olin myös yhden viikon projektipäällikkönä (projektipäällikkö vaihtui vuoroviikoin)

- Vastasin osaltani myös projektin kirjallisesta dokumentoinnista.

Opin projektista todella paljon. Tämä oli ensimmäinen isompi koodattava projekti jossa olen ollut mukana ja työskentely osana huipputiimiä oli todella mielekästä ja opettavaista.
Projektissa pääsin näkemään alusta saakka projektin hallintaa ja sovelluksen tuottamista kuin oikeassa työelämässä. Opin versionhallintaa sekä Azure DevOps-hallintatyökalujen käyttöä.
Opin myös valtavasti C#-kielestä, mySQL-tietokannoista ja käyttöliittymäsuunnittelusta, vaikkakaan sen viimeistelyyn ei jäänyt projektin tiukan aikataulun puitteissa riittävästi aikaa.

Jatkossa haluan oppia lisää käyttöliittymäsuunnittelusta ja olenkin etsinyt itsenäisiä verkko-opintoja aiheesta, jotta voisin jatkaa projektin kehitystyötä etenkin käyttöliittymän puolella.
